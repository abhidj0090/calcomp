+++
author = "Basudev Das"
author_bio = ""
bangla = true
biography_image = ""
biography_image_webp = ""
chapter = true
date = 2021-08-26T18:30:00Z
description = "A Biography of Krishnakant Handique - chapter 9"
draft = true
featured = false
image = ""
image_webp = ""
index = 9
next = false
previous = true
tags = []
title = "chapter 10"

+++
সাহিত্য সাধনা সম্বন্ধে পন্ডিত কৃষ্ণকান্ত সন্দিকৈর প্রথম উদ্দেশ্য ছিল ইউরোপীয় সাহিত্য সম্পর্কে বিস্তারিত আলোচনা অসমিয়া ভাষায় প্রকাশ করা। সাহিত্য এবং ভাষাতত্ত্বের চর্চা করাটাই ছিল কৃষ্ণকান্ত সন্দিকৈর জীবনের অন্যতম লক্ষ্য। ভারতীয় সংস্কৃতির আধার সংস্কৃত ভাষাকে বিশ্বজনীন ভাষারূপে প্রতিষ্ঠা করাই তার লক্ষ্য ছিল। আনন্দরাম বরুয়া ছিলেন তার কাছে একজন আদর্শ পুরুষ। শ্রী সন্দিকৈ তাঁর 'শ্রীহর্ষের নৈষধ চরিত' গ্রন্থটি সংস্কৃত ভাষা চর্চার অন্যতম পথিক আনন্দরাম বরুয়ার পবিত্র স্মৃতির উদ্দেশ্যে উৎসর্গ করেছেন। আনন্দরামের মতোই সংস্কৃত ভাষার বিশালতা এবং ঐতিহ্য রক্ষার জন্য বিরামহীন ভাবে পরিশ্রম করে গিয়েছেন কৃষ্ণকান্ত সন্দিকৈ। সংস্কৃতের প্রতি আবেগিক ঐক্যবোধ তাকে অসীম প্রেরণা দান করেছিল।

প্রাচীন ভারতীয় সংস্কৃতির আধ্যাত্বিক চিন্তা ধারা এবং উচ্চ নৈতিক মূল্যবোধগুলির সংরক্ষণের উদ্দেশ্যে সংস্কৃত শাস্ত্রের অধ্যয়ন অত্যন্ত আবশ্যকীয় বলে শ্রী সন্দিকৈ সারা জীবন বিশ্বাস করে এসেছেন। বিশ্বের মহৎ সাহিত্য গুলির সঙ্গে সংস্কৃত সাহিত্যের ও বিশ্বজনীন স্বরূপটির দিকে অঙ্গুলি নির্দেশ করে ১৯৫১ সনে লক্ষ্মৌতে অনুষ্ঠিত প্রাচ্য সম্মেলনের( লৌকিক সংস্কৃত শাখা) সভাপতির ভাষণে বলেছিলেন যে , সংস্কৃত ভাষার মাধ্যমে সুপ্রাচীন ভারতীয় সংস্কৃতির পরম্পরা প্রতিষ্ঠিত, সেই ভাষার প্রতি আমাদের আমাদের একটি আবেগিক আহ্বান রয়েছে …In spite of the universal character of Sanskrit literature which it shares with the great literature's of the world,it has an emotional appeal to us as the basic foundation and the age -long medium of Indian culture in the widest sense of the term.'

শ্রী সন্দিকৈ শ্রীহর্ষের সংস্কৃত মহাকাব্য ' নৈষধ চৰিত' এৰ ওপৰ প্রথমে গবেষণা আরম্ভ করেন। এই মহাকাব‍্যটি প্রখ্যাত ’নল- দময়ন্তী’

কাহিনির ভিত্তিতে রচিত।

'নৈষধ চরিত' প্রথম প্রকাশিত হয় ১৯৩৪ সনে। দ্বিতীয় এবং তৃতীয় সংস্করণ যথাক্রমে ১৯৫৬ সনে প্রকাশিত হয়। এই নৈষধ চরিত তিনি কেন টীকা-টিপ্পনী সহ আলোচনা করেন সেই বিষয়ে তিনি বলেন যে,' নৈষধ চরিত' সংস্কৃত মহাকাব্য সমূহের মধ্যে সবচেয়ে কঠিন বলে পরিচিত। পণ্ডিতদের মধ্যে একটি কথা প্রচলিত রয়েছে যে' নৈষধ বিদ্বানদের ঔষধ'। এইজন্যই তিনি এই মহাকাব্যটির ইংরেজি অনুবাদ এবং বিশেষ করে তার ব্যাখ্যা করাটা আবশ্যিক বলে মনে করেন এবং এই কাজটি সমাধা করার জন্য 'নৈষধ চরিত'এর অপ্রকাশিত বহু পুরনো টীকা করে সেখান থেকে অনেক আবশ্যকীয় নোটস মূল সংস্কৃতে অনুবাদের অতিরিক্ত হিসেবে গ্রন্থটিতে সন্নিবিষ্ট করেছিলেন। এই টাকাগুলি তাকে সংগ্রহ করে দিয়েছিল পুণার ভান্ডারকার ইনস্টিটিউটের কিউরেটর ডক্টর পরশুরাম কৃষ্ণ গোডে। মিস্টার গোডে এই টীকাগুলি সংগ্রহ করে না দিলে ,যোরহাটে বসে এই কাজটা করা শ্রী সন্দিকৈর পক্ষে সম্ভব হয়ে উঠত না ।

শ্রী সন্দিকৈর 'নৈষধ চরিত' গ্রন্থটি অধ্যয়ন করেই বরোদা বিশ্ববিদ্যালয়ের সংস্কৃতের সিনিয়র প্রফেসর ডক্টর এ এন জনি 'A critical study of Sriharsa's Naisadhiya Charitam' নামে গবেষণা পত্র লিখে বম্বে বিশ্ববিদ্যালয় থেকে ডক্টরেট উপাধি লাভ করেন। এই গবেষণা গ্রন্থের ভূমিকায় ডক্টর জনি মন্তব্য করেছেন যে,' নৈষধ চরিত সংস্কৃত সাহিত্যের মহাকাব্য সমূহের মধ্যে সবচেয়ে কঠিন এবং তাই আধুনিক কালে এই কাব্যটিকে অবহেলা করা হয়। এই মহাকাব্যটির একমাত্র পাণ্ডিত্যপূর্ণ ইংরেজি অনুবাদ করেছেন অধ্যাপক কৃষ্ণকান্ত সন্দিকৈ ।

শ্রী সন্দিকৈর নৈষধ চরিতের অনুবাদ প্রকাশ হওয়ার পরে বোস্টনের Museum of fine Arts এর Curator(পরিচালক) ডঃ আনন্দ কুমার স্বামী,(ইনি ছিলেন ভারতীয় শাখার পরিচালক) সন্দিকৈকে জানান যে Catalogue of Rajput paintings in the museum of Fine Arts,Boston নামের গ্রন্থে তিনি ‘নল দময়ন্তী’ উপাখ্যানের পুরোনো চিত্রগুলি মহাভারত থেকে নেওয়া হয়েছে বলে মত প্রকাশ করেছিলেন। কিন্তু নৈষধ চরিতের ইংরেজি অনুবাদ ছাপা হওয়ার পরে বহু চিত্র যে সেই মহাকাব্য থেকে ধারণা করে আঁকা হয়েছিল সেটা স্পষ্ট করে বুঝতে পারা গেছে। ডক্টর কুমারস্বামী কথাটা জানার সঙ্গে সঙ্গে পূর্বোক্ত বহুমূল্যবান ক্যাটালগটি সন্দিকৈ মহাশয়কে উপহারস্বরূপ পাঠিয়ে দিয়েছিলেন। তার মধ্যে মূল চিত্র গুলির প্রতিলিপি ছিল। এই ক্যাটালগ এর উপর ভিত্তি করে শ্রী সন্দিকৈ' নৈষধ চরিত এবং রাজপুত চিত্রকলা ' নাম একটি ইংরেজি প্রবন্ধ ১৯৩৬ সনে Indian Historical Quarterly নামের গবেষণা পত্রিকায় লিখেছিলেন। ডঃ কুমারস্বামী সুকুমার কলার ক্ষেত্রে পৃথিবী বিখ্যাত পন্ডিত ছিলেন। নৈষধ চরিতের অনুবাদ প্রকাশিত হওয়ার কয়েক মাসের মধ্যেই তার মতো একজন পন্ডিত আমেরিকায় তা তন্নতন্ন করে অধ্যয়ন করেছিলেন। এর থেকেই দেশ-বিদেশের পন্ডিত সমাজে গ্রন্থটির কীরকম প্রতিপত্তি ছিল তার আভাস পাওয়া যায়। তাছাড়া নৈষধ চরিতে থাকা দার্শনিক এবং অন্যান্য সমুল্লেখ (allusions) গুলি সংস্কৃত সাহিত্য পর্যালোচনা করায় বহু সময় এবং পরিশ্রমের আবশ্যক হয়েছিল।