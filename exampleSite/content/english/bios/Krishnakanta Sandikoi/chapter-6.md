+++
author = "Basudev Das"
author_bio = ""
bangla = true
biography_image = ""
biography_image_webp = ""
chapter = true
date = 2021-05-24T18:30:00Z
description = "A Biography of Krishnakant Handique - chapter 6"
featured = false
image = ""
image_webp = ""
index = 6
next = true
previous = true
tags = []
title = "ষষ্ঠ অধ্যায়"

+++
কয়েকজন অধ্যাপকের অধীনে ভাষা সাহিত্য অধ্যয়ন করার সঙ্গে সঙ্গে কৃষ্ণকান্ত ফরাসি এবং জার্মানি ভাষা Vezier (ভেজিয়ে) নামে প্যারিস ল্যাঙ্গুয়েজ স্কুলের একজন ফরাসি শিক্ষকের কাছে চর্চা করতেন।ইংরেজি,ফরাসি এবং জার্মানি এই তিনটি ভাষাতেই সমান পাণ্ডিত্য থাকা এই বৃদ্ধ অধ্যাপকের সঙ্গে তিনি ফরাসি থেকে জার্মানিতে এবং জার্মানি থেকে ফরাসিতে অনুবাদ করতে শিখেছিলেন।বৃ্দ্ধ ভেজিয়ে ছিলেন একজন নৈষ্ঠিক রোমান ক্যাথলিক।ইনি ফরাসি এবং জার্মান ভাষায় ধর্মীয় কবিতা লিখে খ্রিস্টান ধর্ম প্রচারের কাজেও লিপ্ত ছিলেন।এদিকে কৃষ্ণকান্ত ইটালির মহাকবি দান্তের (১২৬৫-১৩২১)অমর কাব্যের দর্শনতত্ত্ব ভালোভাবে বোঝার জন্য খ্রিস্টান ধর্মের ইতিহাস বিস্তারিত ভাবে অধ্যয়ন করছিলেন।এর থেকে বৃদ্ধ পন্ডিত ভেজিয়ের ধারণা হল যে কৃষ্ণকান্ত খ্রিস্টান ধর্ম গ্রহণ করার জন্য আগ্রহী হয়ে উঠেছে।অবিবাহিত বৃদ্ধ অধ্যাপক অতি সাধারণ জীবন যাপন করতেন।একদিন ধর্মীয় আলোচনার শেষে রেশমি সুতোয় বাঁধা দুটি কবিতায় লেখা চিঠি সন্দিকৈ কে অবসরের সময় পড়তে বলে বিদায় নিলেন। ফরাসি এবং জার্মান ভাষায় লেখা সেই দুটি চিঠিতে লেখা ছিল-‘মাতা মেরীর কাছে তিনি প্রার্থনা জানাচ্ছেন যে,মঁসিয়ে সন্দিকৈ বড় ভালো মানুষ,কিন্তু তিনি অন্ধকারে হাতড়ে বেড়াচ্ছেন,আকাশে ভেসে বেড়ানো ‘ভার্জিন মেরী’যেন তাঁকে কৃপা করেন।’

কয়েকদিন পরে অধ্যাপক ভেজিয়ে সন্দিকৈকে সঙ্গে নিয়ে গির্জায় যাবার জন্য এলেন। সন্দিকৈ কিছুই বুঝতে না পেরে গির্জায় যাবার কারণ জানতে চাইলেন। বৃদ্ধ অধ্যাপক বললেন তিনি সমস্ত ব্যবস্থা করে এসেছেন। রোমান ক্যাথলিক বৃ্দ্ধের উত্তর শুনে কৃষ্ণকান্তের বুঝতে বাকি রইল না যে তাকে খ্রিস্টান ধর্মের গ্রন্থাদি গভীর মনোযোগের সঙ্গে অধ্যয়ন করতে দেখে সরলমনা বৃদ্ধ ধরে নিয়েছেন যে তিনি ধর্মান্তরিত হতে আগ্রহী। শেষ পর্যন্ত সমস্ত কথা খুলে বলায় বৃদ্ধ নিজের ভুল বুঝতে পারলেন।

প্যারিসে থাকাকালীন কৃষ্ণকান্তের চেহারা এবং চালচলন দেখে সবাই তাকে জাপানি বলে ভেবেছিল। একবার একটা মজার ঘটনা ঘটেছিল।জাপানে বসবাস করা একজন ব্রাজিলের মানুষের সঙ্গে রেস্টুরেন্টে একই টেবিলে বসে খাবার সময় মানুষটা তাঁর সঙ্গে এক অপরিচিত ভাষায় কথা বলে যাচ্ছিল। কথার মাঝখানে দুই একবার ‘নিপ্পন’শব্দটি শুনে সন্দিকৈ বুঝতে পারলেন যে,যুবকটি তাকে জাপানি বলে ধরে নিয়ে তার সঙ্গে অনর্গল জাপানি ভাষায় কথা বলে চলেছে। সন্দিকৈ তখন জাপানি নন বলার পরেই যুবকটি স্বীকার করে যে সে তাকে জাপানি ভেবেই ঐ ভাষায় কথা বলছিল। পাশ্চাত্ত্যে জাপানিদের একটা উন্নত জাতি বলে সবাই সম্মান করে।

জার্মানের একটি গ্রন্থাগারে পড়াশোনা সংক্রান্ত একটি ঘটনার কথা সন্দিকৈ বলেছিলেন।–‘জার্মানদের কথাবার্তা অনেক সময় রুক্ষ বলে মনে হয়।একবার জার্মান রাজ্যিক গ্রন্থাগারের রেফারেন্স বিভাগে কিছু বই পত্র খোঁজার সময় লাইব্রেরির একজন অফিসার এসে প্রায় ধমক দেবার সুরে আমাকে জিজ্ঞেস করে –‘was suchen Sit?’(আপনি কি খুঁজছেন?)আমি তখন তাকে বেশ অবজ্ঞার সুরেই বললাম –‘Nibelungenlied’(নিবেলুঙ্গেননিদ)।এটি হল মধ্যযুগের জার্মান সাহিত্যের অত্যন্ত বিখ্যাত মহাকাব্য।তখন সেই অফিসার আমাকে একটি ছোট টেবিলের কাছে নিয়ে বসিয়ে এই বিষয়ে কী কী ভালো বই পত্র রয়েছে তা আগ্রহ সহকারে দেখাতে লাগলেন। তখন বুঝতে পারলাম যে ভদ্রলোকের উদ্দেশ্য ছিল আমাকে সাহায্য করা।

প্রসিদ্ধ ইংরেজ সাহিত্যিক এবং কবি অস্কার ওয়াইল্ড (১৮৫৪-১৯০০)জীবনের অন্তিম কালে প্যারিসের যে হোটেলে শেষ নিঃশ্বাস ত্যাগ করেছিলেন সেই হোটেলে সন্দিকৈ দুই বছর ছিলেন বলে রীতিমতো গর্ববোধ করতেন।

প্যারিসে বসবাস করা রাশিয়ানদের কাছ থেকে তিনি ফিকা চায়ে লেবু মিশিয়ে চা পান করার অভ্যাস করেছিলেন।চিনি মেশানো ফিকা চায়ে কয়েকটুকরো লেবুর টুকরো ফেলে দিয়ে খাওয়া চা কে তিনি রাশিয়ান টী বলতেন।

ভারত থেকে দেশান্তরিত হওয়া অন্য কয়েকজন স্বাধীনতা আন্দোলনের বিপ্লবী নেতার সঙ্গেও সন্দিকৈর বার্লিনে পরিচয় হয়েছিল।সেই সময় ব্রিটিশ বিরোধী ভারতীয়দের জন্য জার্মান ছিল এক নিরাপদ আশ্রয়স্থল।জার্মান সাম্রাজ্যবাদীর সঙ্গে সংযোগ থাকা ‘পিল্লাই’নামে এক দেশান্তরিত ভারতীয় বিপ্লবীর সঙ্গে সন্দিকৈর এই বার্লিন শহরেই পরিচয় হয়েছিল।শোনা যায় যে প্রথম বিশ্বযুদ্ধে জার্মান সাবমেরিন ভারতের স্থলভাগে গোলাবর্ষণ করার সময় বিপ্লবী পিল্লাইও নাকি সহযোগী রূপে এই সাবমেরিনে ছিলেন।ভারত স্বাধীন হওয়ার পরে বিপ্লবী পিল্লাইর জার্মানিতে মৃত্যু হলে ,তাঁর চিতা ভস্ম জার্মান যুদ্ধ জাহাজ বোম্বে পোর্ট পর্যন্ত বহন করে এনে বিধবা পত্নীর হাতে অর্পণ করেছিল।

ভারতের স্বাধীনতা আন্দোলনের অন্যতম নেত্রী শ্রীমতী সরোজিনী নাইডুর ভাই বীরেন্দ্র চট্টোপাধ্যায়ের সঙ্গে ও কৃষ্ণকান্তের মধুর সম্পর্ক গড়ে উঠেছিল। বিপ্লবী বীরেন্দ্র চট্টোপাধ্যায়ও সেই সময় দেশান্তরিত হয়ে বার্লিনে বসবাস করছিলেন।

ব্রিটিশ সেনাবাহিনীর একজন পঞ্জাবী পলাতক সৈন্য এই দেশে আশ্রয় গ্রহণ করে বার্লিনে একটা রেস্টুরেন্ট খুলে পরবার প্রতিপালন করছিলেন।এই রেস্টুরেন্টে প্রবাসী ভারতীয়েরা প্রায়ই মিলিত হতেন।দিল্লির শিক্ষানুষ্ঠান জামিয়া মিলিয়ার প্রাক্তন উপাচার্য অধ্যাপক মুজিবের সঙ্গেও কৃষ্ণকান্তের এই শহরেই আলাপ হয়েছিল। সন্দিকৈ্র মতো তিনিও অক্সফোর্ড থেকে ইতিহাসে অনার্স ডিগ্রি নিয়ে বার্লিনে এক বছরে রাশিয়ান ভাষা শিখেছিলেন।